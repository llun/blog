---
title: iPhone6
lang: th
description: iPhone6 review
date: 2014-10-18
tags:
  - iphone6
  - review
---

ได้เครื่องและใช้มาประมาณเดือนนึงแล้ว ตอนแรกไม่คิดว่าจะเขียนรีวิวเพราะว่าไม่ค่อยมีอะไรใหม่ให้เขียนเท่าไหร่แต่มีคนถามถึงก็เขียนหน่อยละกัน

### Hardware

ตัวเครื่องคราวนี้เปลี่ยนเป็นมนๆ ส่วนตัวชอบเพราะว่าจับแล้วไม่บาดมือแต่ข้อเสียของ iPhone6/6+ ปีนี้คือมันบางจนกล้องนูนออกมา ปกติเป็นคนที่ไม่ชอบใส่เคสแต่พอวางบนโต๊ะแล้วรู้สึกไม่ปลอดภัยกับเลนส์กล้องก็เลยต้องหาเคสมาใส่ ทำให้น้ำหนักเพิ่มขึ้นหนาขึ้นมาอีก ก็หวังว่ารุ่นถัดๆ ไป Apple จะทำให้หนาขึ้นและเลนส์กล้องไม่โผล่มาอย่างนี้ (หนักเพิ่มขึ้น 10 กรัมก็ได้แต่ขอไม่ต้องมีอะไรโผล่มาเป็นส่วนเกินเวลาวางกับโต๊ะ)

เนื่องจากปีที่แล้วใช้ HTC One M7 เลยเขียนเทียบกับ iPhone6 หน่อยละกัน (แม้ HTC จะออก M8 ออกมาแก้หลายอย่างแล้วก็เถอะ) สิ่งที่ประทับใจเหมือนเดิมคือ กล้อง

#### กล้อง

กล้อง iPhone6 เป็น sensor 8 ล้านพิกเซลมาตั้งแต่ iPhone4S แต่พอเทียบกับ HTC One M7 แล้วที่ให้มาแค่ 4 ล้านพิกเซลแล้วโฆษณาว่าเม็ดพิกเซลรับแสงได้ดีขึ้น กลับรู้สึกว่าแม้แต่ iPhone4S ยังถ่ายรูปได้ดีกว่า M7 เลย คืออย่างน้อยอัพโหลดขึ้นเว็บคนเปิดบนจอใหญ่ๆ ก็ยังดูดีอยู่นะ เทียบกับ HTC One แล้วพิกเซลมันน้อยเกินไปมากสำหรับยุคนี้ อีกอย่างที่ iPhone ทำได้ดีคือถ่ายที่มืด แต่เทียบกับ HTC One นี่เหมือนเทียบฟ้ากับเหว (คือ HTC One มีปัญหาจอม่วงติดมาด้วย ยังจำไม่ลืม)

#### ลำโพง

ลำโพงใน iPhone6 รู้สึกว่าเสียงดังพอควรแต่เทียบกับ HTC One แล้วเทียบไม่ติด เสียงจาก HTC One ดังกว่ามาก อาจจะเพราะลำโพงคู่วางไว้ตำแหน่งหน้าด้วยเทียบกับ iPhone6 ที่วางไว้ด้านล่างเครื่อง แค่ถือมือเดียวบังลำโพงมิด เสียงก็หายไปกว่าครึ่งแล้ว ก็ไม่รู้จะหวังได้หรือป่าวว่า iPhone จะทำแบบ HTC เอาลำโพงมาไว้บนหน้าจอบ้าง เสียงจะได้ดีขึ้น แต่ตอนนี้ก็ไม่เลวร้ายอะไร

#### จอ

จอ iPhone6/6+ เพิ่มขนาดเป็น 4.7” และ 5.5” ตอนไปลองจับ iPhone6+ ที่ร้านที่นี่รู้เลยว่ามันใหญ่เกินไปมาก คือยังไงก็ไม่ซื้อ แค่ 4.7” ที่เคยเล่น HTC One ปีที่แล้วก็รู้สึกว่าจอมันใหญ่เกือบเกินไปแล้ว แต่พอใช้ไปได้ซักพักกลับมาเล่น iPhone4 ที่มีอยู่นี่ เห้ยแต่ก่อนทำไปรู้สึกว่าจอแค่นี้มันก็ใช้พอหว่า ตอนนี้ใช้จอ 3.5” ไม่ได้แล้ว เทียบกับ iPhone5 จอ 4” ของเพื่อนก็ยังรู้สึกว่าเล็กเลย ถ้าจะอัพเกรดจาก 4/4S ก็อัพเดทมา 6 เลยเถอะ จอใหญ่แล้วชีวิตดีขึ้นพอควร (อ่านอะไรได้เยอะขึ้น) แต่ 6+ นี่ก็ใหญ่เกินจะพกใช้เล่นระหว่างทาง

#### TouchID

เนื่องจากข้ามมาหลายรุ่นและเป็น iPhone เครื่องแรกที่ได้ลองเล่น Touch ID พบว่าโคตรประทับใจ มันทำให้ชีวิตคนที่ฝากรหัสผ่านไว้ใน 1password และ authy ดีขึ้นเยอะมาก จากแต่เดิมที่ต้องคอยใส่รหัสปลดล๊อกหลายรอบตอนนี้ใช้นิ้วจิ้มเอา ระยะเวลาในการ login ต่างๆ ลดลงอย่างมหาศาล เป็นอะไรที่คุ้มค่าแก่การอัพเดทที่สุด

### iOS8(.1)

สิ่งที่ประทับใจใน iPhone ที่สุดคงเป็น Handoff และ Continuity เนื่องจากเป็นคนที่ใช้ Product Apple ในการทำงานแทบจะทุกอย่างอยู่แล้ว (iPhone ยัน Macbook) พอมี Continuity นี่แทบไม่ต้องหยิบมือถือมาดูเวลามี Notification อีกต่อไป ทุกอย่างส่งไปอีก device ที่เปิดอยู่ให้ทันที จากแต่ก่อนถ้ามือถือสั่นบางทีต้องหยิบมาดูว่าเป็น App notification หรือป่าวหรือเป็น SMS หรือสายเข้า ตอนนี้ก็แค่เปิด Message หรือรับสายบนคอมจบ

อื่นๆ ใน iOS8 ที่ปรับและคิดว่าดีขึ้นก็อย่างพวก Notification, Airdrop (แต่บางทีก็ไม่ work นะ)​, Extension(อันนี้ใช้กับ 1password เป็นหลักแต่หลายครั้งก็งงๆ หารหัสไม่เจอ) ส่วน 3rd party keyboard นี่เฉยๆ แทบไม่ได้ใช้ สิ่งที่อยากได้เพิ่มก็คงมีแค่ อยากให้ใช้ iPhone มา handoff unlock Mac หรือ device อื่นๆ ได้ก็หวังว่าในอนาคต Apple จะใส่มา

### จบ

เขียนมายาว เป็นรีวิวที่ไม่มีภาพเลย ถ้าอยากอ่านยาวๆ แบบมีภาพแนะนำที่ [Arstechnica](http://arstechnica.com/apple/2014/09/ios-8-thoroughly-reviewed/) มี [รีวิว OS X Yosemite ด้วย](http://arstechnica.com/apple/2014/10/os-x-10-10/) (ที่ยาวถึง 25 หน้า! ยังอ่านไม่จบเล้ย)

สรุปแล้ว iPhone6 + iOS8 เป็นอัพเกรดที่ประทับใจโดยเฉพาะ Continuity ที่ทำให้ว้าวได้เพราะรอมานาน และหวังว่าในอนาคต Android/Windows จะมีอะไรอย่างนี้บ้าง ซึ่งจริงๆ MS ก็น่าจะทำได้แต่ไม่รู้ว่าไปช้าที่ตรงไหนจน Windows Phone ดูย่ำแย่ขนาดนี้
