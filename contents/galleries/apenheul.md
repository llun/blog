---
title: Apenheul Zoo 2022
description: Apenheul Zoo visited on October 2022
image: Apenheul
date: 2022-10-30T11:41:09+01:00
token: B12Gf693ZB46qE
---

Apenheul Zoo สวนลิงขนาดใหญ่ ที่เปิดให้ลิง ออกมาข้างนอกอยู่กับคน ดังเพราะมีลิง
มากกว่า 30 ชนิด ตอนแรกคิดว่า ไม่น่าตื่นเต้นเท่าไหร่ เพราะถ้ามาจากไทยแล้วไปลพบุรี
ก็คงเจอลิงเป็นฝูง หรือถ้าอยู่สิงคโปร์แล้วไปเดิน Mandai ก็เจอเป็นฝูงเป็นปกติอยู่แล้ว

แต่ไปเดินแล้วคิดว่าลิงที่นี่ดีกว่าที่เจอที่ไทยกับสิงคโปร์ ลิงที่ปล่อยออกมาตัวเล็กกว่าที่เจอ
ในไทยและดูเป็นมิตรมากกว่า ส่วนตัวใหญ่ๆ จะมีน้ำกั้นหรือมีอะไรขวางเป็นสัดส่วนให้มา
ยุ่งกับคนไม่ได้ ลิงตัวขนาดประมาณที่เจอในไทย ก็มีเหมือนกัน แต่ไม่เยอะเท่า ที่เยอะ
จะเป็นตัวเล็กๆ ใหญ่กว่าฝ่ามือหน่อยมากกว่า

แต่ที่ว้าวคงเป็นลิงตัวใหญ่ๆ ที่หาดูในไทยไม่ค่อยได้ หรือ Gorilla ในห้างพาต้าที่นี่
อยู่ในที่เปิดโล่ง ไม่ได้อยู่ในตึกเหมือนที่ไทย

ข้อเสียของ Apenheul คงมีข้อเดียวที่สวนสัตว์ไปลำบากหน่อยต้องนั่งไป Apeldoorn
ที่ไม่มีรถไฟตรงจาก Amsterdam ต้องไปเปลี่ยนรถที่ Amersfoort หรือ Utrecht
แต่ก็ไปไม่ยากเท่าไหร่ สวนสัตว์ปิดช่วงฤดูหนาว ถ้าไปอีกทีคงได้ไปปีหน้า
