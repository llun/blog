---
title: België 2022
description: Belgium visited in 2022 both by bike and by tour
image: Belgium2022
date: 2022-10-07T12:52:07+02:00
token: B125idkMw63OJI
---

ช่วงต้นเดือนตุลาคมลาไว้อยากพัก แต่ก็ไม่อยากอยู่บ้านเลยซื้อทัวร์ไป Brussels
เพราะใกล้ดี วันเดียวไปกลับได้ อีกอย่างรอบที่แล้วมาได้แป๊บเดียวเพราะมาเปลี่ยน
รถไฟ รอบนี้เลยได้เที่ยวนานหน่อย พบว่า ไว้รอบหน้าถ้ามา ก็มาเองดีกว่านั่งรถ
ทัวร์ช้ากว่ารถไฟ เพราะมีรถติด

แต่รอบนี้ได้เดินก็คิดว่าเมืองมันวุ่นวายน่ากลัวกว่าที่คิด เทียบกับ Amsterdam ที่
ดูเรอะ แต่ก็ไม่รู้สึกไม่ปลอดภัยเท่า อาคารส่วนใหญ่คล้ายปารีสที่เป็นตึกหินขาว
เรียบ ไม่เหมือน Amsterdam ที่เป็นอิฐแดง แต่ลานกลางเมืองจะเป็นบ้านไม้
เล็กๆ หลายหลังติดกัน คล้าย Antwerp และ Delft

พอออกมานอก Brussels หน่อยมาที่สวน Atomium ความวุ่นวายน่ากลับของ
Brussels ก็หายเกลี้ยง สวนดูดีสะอาดและไม่วุ่นวายและคนน้อยกว่าสวนขนาด
ใหญ่อย่าง Vondelpark ใน Amsterdam

วันถัดมามีแผนว่าจะปั่นจาก Eindhoven ไป Maastricht รอบนี้ต้องปั่นผ่าน
België อีกเช่นกัน ปั่นลงมาถึง Pelt แล้วก็ปั่นเรียบคลองลงไปเรื่อยๆ ผ่าน
[Hoge Kempen](https://www.nationaalparkhogekempen.be/nl)
ลงไปจนถึง Maasticht ทางดีกว่าที่คิดมาก ตรงยาวรถน้อย ข้อเสียคงมี
อย่างเดียวคือบางช่วงวิ่งบนถนนกับรถ และมีช่วงที่ต้องตัดกับถนน 6 เลนส์ที่รถ
วิ่งเร็ว แต่ก็มีแค่ช่วงเดียวนอกนั้นดีกว่าปั่นข้ามเมืองใน Netherlands จน
อยากแบกจักรยานมาปั่นใน België อีก
