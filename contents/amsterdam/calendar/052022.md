---
month: may
year: 2022
---

หลังจากที่บ้าน และงานเริ่มลงตัว (แต่งานยุ่งกว่าเดิม) ก็ได้เวลาเที่ยว

### Remembrance of the Dead

หลังจาก Koningsdag ไม่กี่วันก่อนวันหยุด Liberation Day ก็มี event กลางเมืองอีกครั้ง เป็นงาน
ไว้อาลัยคนที่เสียชีวิตไปจากสงคราม บ้านอยู่ใกล้เลยออกมาดูหน่อย เพื่อนบอกว่าถ้าอยากเห็น king ที่นี่
ก็ให้ออกมาดูงานนี้ แต่คนเยอะมาก และช่วงนี้มีเหตุการณ์ใกล้เคียงให้คนออกมาลำลึกมากกว่าเดิม อย่าง
สงคราม Ukraine อีก สุดท้ายเดินกลับบ้าน

[![เห็นใกล้สุดแค่นี้ กลับบ้านหลังจากนี้แป๊บนึงหละ](remembrance-of-the-dead.jpg)](remembrance-of-the-dead.jpg)

### Den Haag

หลังจากปั่นจักรยานไปเมืองอื่นมานาน และไม่ได้ขึ้นรถไฟไปไหน Den Haag ก็เป็นเมืองแรกที่นั่งรถไฟมา
ตอนแรกกะว่าจะไป Utrecht แต่ว่ารถไฟที่ไปทางนั้นดันซ่อมแล้วถ้าจะไปอีกสถานทีก็ขี้เกียจแล้ว เพราะต้อง
นั่ง Metro ไปลง Arena เลยเปลี่ยนไป Den Haag แทน ระว่างทางที่เดินไป Louwman Museum ก็ผ่าน
Den Haag bos เป็นสวนเล็กๆ กลางเมือง (เล็กแต่ก็ใหญ่ประมาณ Vondelpark แต่เทียบกับ Amsterdam Bos
ก็ถือว่าเล็ก) ที่คลึ้มกว่า Vondelpark

[![Haagse Bos ต้นไม้ทึบทั้งสวนเทียบกับ Vondelpark และ Amsterdam Bos ที่จะมีพื้นที่โล่งมากกว่า ถ้าไม่หนาวก็เป็นสวนที่ชอบมากกว่า Amsterdam Bos](haagsche-bos.jpg)](haagsche-bos.jpg)

#### Louwman Museum

ตอนแรกจะไป Train museum แต่มาจบที่ Car museum แทน ทั้งพิพิธภัณฑ์มีรถให้ดูเยอะมาก และเล่า
ตั้งแต่ก่อนที่จะมีรถ คนใช้อะไรเดินทางแล้วก็เอา Carriage สมัยก่อนที่คนนั่งมาให้ดู แล้วก็ค่อยๆ เปลี่ยน
มาเป็นสมัยที่คนเริ่มเอาเครื่องจักรไอน้ำมาใส่รถม้า จนถึงรถยนต์ปัจจุบัน และรถแข่ง F1

[![เข้ามาหลังจากซื้อบัตรเข้า museum ก็จะเจอรถที่ผลิตและดังจากประเทศต่างๆ มีทั้งฝั่ง US ถึง ญี่ปุ่น](louwman-museum-entry-hall.jpg)](louwman-museum-entry-hall.jpg)

[![รถยนต์ตั้งแต่สมัยเกือบ 200 ปีก่อน!](1887-car.jpg)](1887-car.jpg)

ตอนแรกที่มาก็ไม่หวังอะไรมาก เพราะไม่ได้เป็นคนนิยมรถยนต์อะไร และก็ไม่คิดว่าพิพิธภัณฑ์จะใหญ่ขนาดนี้
ที่ประทับใจสุดคือเอา Toyota Hybrid มาผ่านให้เห็นแล้วทำป้ายแปะอธิบายให้เห็นว่าแต่ละส่วนคืออะไรทำงานยังไง
เทียบกับรถ hybrid สมัยก่อน!

[![ผ่า Toyoya Hybrid แถมด้านหลังมี hybrid สมัยก่อนมาเทียบด้วย](half-cut-hybrid.jpg)](half-cut-hybrid.jpg)

นอกนั้นก็เอารถที่ดังๆ มาให้ดูอย่าง Aston Martin DB5 ในหนัง James Bond (ไม่แน่ใจว่าภาคไหนบ้าง)

[![Aston Martin DB5](db5.jpg)](db5.jpg)

#### Mauritshuis

หลังจากไปพิพิธภัณฑ์รถยนต์แล้วจะกลับเลยก็ยังไงอยู่ อุตส่ามาถึง Den Haag เลยเข้าเมืองแล้วเจอ
Mauritshuis พอดี รู้จักเพราะตอนไป Keukenhof แล้วเห็นนิทรรศการอยู่ ด้านในก็เอาภาพวาด
ที่ราชวงศ์ที่นี่สะสมไว้มาแสดงให้ดู แล้วก็เล่าถึงประวัติที่มาของชื่อบ้านนิดหน่อย และพึ่งรู้ว่า Dutch
มี [Dutch west india company (GWC)](https://en.wikipedia.org/wiki/Dutch_West_India_Company)
ด้วยนอกจาก [Dutch east india company (OVC)](https://en.wikipedia.org/wiki/Dutch_East_India_Company)

[![Mauritshuis](mauritshuis.jpg)](mauritshuis.jpg)

[![Paris มี Mona Lisa ที่นี่มี Girl with a pearl earing](girl-with-a-pearl-earing.jpg)](girl-with-a-pearl-earing.jpg)

### Utrecht

หลังจากพลาดเพราะรถไฟไม่วิ่งอาทิตย์ก่อนหน้า อาทิตย์นี้ก็ไม่พลาดแล้ว ได้ไป Utrecht เสียที จาก Amsterdam มา Utrecht จริงๆ ไม่ไกลมากประมาณ 15 นาทีถึง ถ้าจักรยานก็ประมาณชั่วโมงครึ่ง มาถึงออกจากสถานีก็เจอกับห้างขนาดใหญ่แบบในเอเชีย! ที่ไม่มีใน
Amsterdam พร้อมกับหอนาฬิกาที่ปิดซ่อมอยู่ แต่เป้าหมายที่มา Utretch คือพิพิธภัณฑ์รถไฟ

#### Spoorwegmuseum

พิพิธภัณฑ์รถไฟ มีตั้งแต่รถไฟไอน้ำจนถึงรถไฟปัจจุบันที่ใช้อยู่ แต่ Netherlands ไม่มีรถไฟความเร็วสูงก็จะว้าวน้อยกว่าตอน
ไปญี่ปุ่นหน่อย แต่มีรถไฟไอ้น้ำวิ่งเล่นให้ดูแทน และก็มีรถไฟจิ๋วให้เด็กขึ้นไปนั่งวิ่งรอบพิพิธภัณฑ์ได้

[![[De Arend](https://nl.wikipedia.org/wiki/Arend_(locomotief)) รถไฟไอน้ำหนึ่งในสองคันแรกใน Netherlands!](de-arend.jpg)](de-arend.jpg)

ในพิพิธภัณฑ์เป็นโถงใหญ่กับชานชาลาจำลองให้เดินดูเล่นได้รอบๆ และก็มีโรงซ่อมบำรุงที่แสดงอุปกรณ์ให้
โซนซ่อมบำรุงนี่คงต่างจากที่อื่นที่เคยไปมา ที่แสดงแต่รถไฟ

[![โรงซ่อมบำรุงเก่า เอาขอนกับรางรถไฟต่างๆ มาให้ดู กับอุปกรณ์ที่ใช้ซ่อม](train-repair-shop.jpg)](train-repair-shop.jpg)

เทียบกับที่เคยไปพิธภัณฑ์ Technology Berlin รู้สึกว่าเทียบไม่ได้ เหมาะสำหรับพาเด็กๆ มาเล่นมากกว่า
รถไฟมีหลากหลายน้อยกว่า แต่มีอย่างอื่นที่เกี่ยวกับรถไฟ​ให้เดินดูแทน

### Cycling

เป้าหมายอย่างหนึ่งที่เลือกมา Amsterdam คือปั่นจักรยาน และเดือนนี้ก็ไดปั่นเยอะมาก และได้ลองขนจักรยานขึ้นรถไฟ
ด้วยซึ่งแพงกว่าที่คิดแต่ก็สะดวกเวลาที่อยากปั่นไกลแล้วไม่อยากปั่นกลับก็แบกขึ้นรถไฟกลับจากปลายทางนั่งจนสุดสายเอา

ต้นเดือนเริ่มจากปั่นไปปราสาทแถว Utrecht ที่เรียกว่า Castle De Haar ทางปั่นเรียบ [Amsterdam-Rhine Canel](https://en.wikipedia.org/wiki/Amsterdam%E2%80%93Rhine_Canal)
ลงไป แล้ววกออกมาก่อนถึง Utrecht ระยะประมาณ 30km

<div class='strava-embed-placeholder' data-embed-type='activity' data-embed-id='7107542486'></div>

ปลายทางเป้าหมายเป็นปราสาทขนาดใหญ่ที่สุดใน Netherlands [Castle De Haar](https://en.wikipedia.org/wiki/De_Haar_Castle)
แต่ไม่ได้เข้าไปแค่ปั่นรอบๆ เพราะยังไม่มี lock จักรยาน

[![ปราสาทที่ใหญ่ที่สุดใน Netherlands ตาม Wikipedia!](castle-de-haar.jpg)](castle-de-haar.jpg)

แต่ปราสาทเดียวยังไม่พอใจ เพราะใกล้ๆ Amsterdam จริงๆ มีปราสาทริมทะเลที่ไม่ใหญ่มากแต่ทำเลดีกว่ามาก
[Muiden Castle](https://en.wikipedia.org/wiki/Muiden_Castle) ขนาดปราสาทหลักน่าจะพอๆ
กันแต่พื้นที่สวนรอบๆ เล็กกว่า

เส้นทางปั่นไปก็ง่ายกว่า เพราะปั่นเรียบคลองคล้ายกับ Castle De Haar แต่ว่าระยะทางสั้นแค่ประมาณ 15km

<div class='strava-embed-placeholder' data-embed-type='activity' data-embed-id='7146091416'></div>

[![Muiden castle ล้อมรอบด้วยทุ่งและทะเล](muiden-castle.jpg)](muiden-castle.jpg)

<script src='https://strava-embeds.com/embed.js'></script>

หลังจากไปปราสาทติดกันสองอาทิตย์ก็ถึงเส้นปั่นยาว และเป้าหมายเดือนนี้คือ [Texel](https://en.wikipedia.org/wiki/Texel)
จริงเพื่อนบอกให้ขนจักรยานขึ้นรถไฟไปแล้วค่อยไปปั่นบนเกาะ แต่กะว่าจะปั่นเก็บ 100km ที่นี่เลยปั่นจาก
Amsterdam ไป พอถึง Den Helder แทบอยากจะขึ้นรถไฟกลับหละ

[![ระหว่างทางไป Den Helder ปั่นเรียบชายหาดขึ้นไป Hoorn ตอนปั่นถึงจุดนี้ไม่อยากหยุดเท่าไหร่ แต่วิวสวยมากจนยอมหยุด](hoorn.jpg)](hoorn.jpg)

ระหว่างทางขึ้นไป Den Helder ก็เจอลมแรงตลอดทาง จริงๆ คิดว่าควรหยุดพักแถว Hoorn ค่อยปั่นต่อ
แต่ก็อยากจะให้จบเร็วๆ เลยดันทุลังปั่นไปพักบนเรือข้ามฟากไป Texel แทน คิดผิดมาก ไปคราวหน้า
ควรจะพักที่ Hoorn นี่แหละ (ถ้ามีคราวหน้านะ)

ถึง Den Helder ก็ขึ้นเรือข้ามฟากไป Texel ต่อ ไปกลับ €5 บนเรือมี bar ขายขนมของกิน ปั่นยาว
มายังไม่ได้กินอะไรก็ขึ้นมายัดบนเรือนี่แหละ เต็มที่

[![Texel Ferry วิ่งระหว่าง Den Helder กับ Texel ประมาณ 20 นาที](texel-ferry.jpg)](texel-ferry.jpg)

พอถึง Texel ก็คิดว่าจะปั่นชิว แต่ลมแรงกว่าบนฝั่งอีก และตอนนี้แม้ยัดของกินไปแล้วก็หมดแรงแล้ว
เลยปั่นได้แค่รอบๆ ท่าเรือแล้วก็กลับ

[![แกะแถวๆ ท่าเรือกินหญ้าตากแดด ตามลมชิวมาก](schapen.jpg)](schapen.jpg)

พอกลับมาถึง Den Helder ก็ตรงไปสถานีรถไฟซื้อตั๋วจักรยาน €7.5 แล้วก็ลากจักรยานไปขบวน
ที่เอาจักรยานขึ้นไปได้ ข้อดีของ Den Helder คือเป็นเมืองสุดทาง เลยไม่มีคนขึ้นก่อนหน้า ทุกขบวน
โล่ง จะเอาจักรยานขึ้นไปตรงไหนก็ได้

[![จุด priority จักรยานแต่ก็มีที่นั่งพับให้นั่งได้ถ้าไม่มีจักรยาน]](bicycle-cargo.jpg)

จาก Den Helder นั่งรถไฟมา Amsterdam Central ประมาณ ชั่วโมงครึ่ง ก็จบ Trip
จักรยานเดือนพฤษภาคมไว้แค่นี้
