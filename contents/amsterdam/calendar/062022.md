---
month: june
year: 2022
---

## ตัดผม!

เปิดเดือนมิถุนาด้วยหาที่ตัดผม ปกติตอนอยู่สิงคโปร์ตัดแทบทุกเดือนเป็นคนที่รำคาญผมยาวมาก ยิ่งปั่นจักรยาน
ยิ่งรำคาญ เพราะผมด้านหน้าจะมาเข้าตาบ่อย กดดู Google Map แล้วก็เจอร้านแถวบ้าน ก็กดจองแล้วไป
เดินไปเลย 5 นาที

![ระหว่างเดินไปร้านตัดผมเจอโรงหุ่นเชิดแถวบ้าน!](marionetten-theater.jpg)

ร้านแถวบ้านค่อนข้างแปลกกว่าที่เคยตัดมา มีช่างคนเดียวแล้วพอเริ่มตัดก็ไม่มีถามอะไร ขึ้นเก้าอี้แล้วตัดเลย
ไม่ต้องเลือกว่าจะเอาทรงไหน (ส่วนตัวก็ยังไงก็ได้ อีกอย่างชอบแบบไม่ต้องคิดด้วย ยาวเดี๋ยวมาตัดใหม่)
สุดท้ายได้ทรงมาประมาณไถข้างคล้ายๆ ที่ตัดในสิงคโปร์ แต่ชอบบรรยากาศร้าน

![ขึ้นนั่งปุ๊บตัดเลย](barber.jpg)

## Eindhoven

รู้จัก Eindhoven เพราะ ASML บริษัทที่ผลิตเครื่องพิมพ์ลายแผงวงจรด้วยแสง EUV สำหรับผลิต microchip
ที่ใช้ใน CPU ปัจจุบันลองค้นเพิ่มก็เหมือนเป็นเมืองรวมบริษัท hi-tech ของที่นี่และ กลางเมืองมีพิพิธภัณฑ์ของ
Philips อยู่ ความตั้งใจแรกคือจะไปพิพิธภัณฑ์ [Crypto Museum](https://www.cryptomuseum.com/)
ที่เก็บสะสมเครื่องเข้ารหัสสมัยก่อน แต่พึ่งเห็นว่ามันเปิดแบบให้เยี่ยมผ่าน online เท่านั้น ช่วงนี้ เลยเปลี่ยน
แผน เดินไป Philips Museum ที่อยู่กลางเมืองแทน

![โบสถ์แถวกลางเมือง Eindhoven ระหว่างเดินมา Philips Museum เหมือนที่รวม [delivery service กระเป๋าส้ม](https://www.thuisbezorgd.nl/en)ที่นี่](stcatherinechurch.png)

### Philips Museum

เดินมาถึงกลางเมืองก็จะมีตึกโรงงานเก่าของ Philips ที่แปลงมาเป็นพิพิธภัณฑ์ ตอนแรกเห็นเสื้อบอลก่อนก็คิดว่า
มาผิดที่แล้ว จนเดินเลยมาอีกหน่อยถึงเห็น logo philips

![Philips museum อยู่ที่โรงงานเดิมของ Philips ที่อยู่กลางเมืองนี้](philips-museum.png)

ด้านในพิพิธภัณฑ์ก็เล่าถึงประวัติของบริษัทแล้วก็เอาอุปกรณ์ที่ Philips ผลิตขายสมัยต่างๆ มาให้ดู ถ้าให้เทียบ
กับญี่ปุ่นก็คงจะเหมือนกับพิพิธภัณฑ์ Sony ยิ่งเดินถึงยุคก่อนหน้าประมาณ 1990 แล้วเห็นวิทยุต่างๆ เอามาวางเรียง
กันให้ดูนี่ถ้าไม่รู้ว่าอยู่ในพิพิธภัณฑ์ Philips ก็คงคิดว่าอยู่ในพิพิธภัณฑ์ Sony แน่ๆ

![อุปกรณ์เครื่องเสียงทั้งหลายที่ไม่เคยคิดว่า Philips ทำขายด้วย](audiophiles.png)

นอกจากเครื่องใช้ไฟฟ้าที่ดังสุดที่รู้จักก็คงเป็นหลอดไฟ ก็มีห้้องที่เก็บสภาพโรงงานผลิตหลอดไฟสมัยก่อนมาให้ดู
และเล่าขั้นตอนการผลิตหลอดไฟยุคนั้นด้วย

![จะเอาแค่หลอดไฟสมัยต่างๆ มาให้ดูธรรมดาไป เอาโรงงานมาให้ดูดีกว่า](lightbulb-factory.png)

นอกนั้นก็มีเล่าเกี่ยวกับเมือง และ Philips ทำให้เมืองเปลี่ยนไปยังไงบ้าง รวมๆ ก็เป็นพิพิธภัณฑ์ทีี่น่าสนใจดี

## Amersfoort

Amersfoort เป็นเมืองเล็กๆ เลย Utrecht มาหน่อยนึง แต่ยังคงอยู่ในจังหวัด Utrecht เป็นเมืองแรก
ที่รู้สึกต้นไม่คลึ้มเหมือนอยู่ในป่าต่างจากที่เคยไป เทียบกับเมืองทางตะวันตกที่ส่วนใหญ่ทุ่งล้อมรอบ แต่เนื่องจาก
เป้าหมายคือพิพิธภัณฑ์ที่อยู่ระหว่าง Amersfoort กับ Utrecht เลยไม่ได้แวะในตัวเมือง ความประทับใจ
ตอนนี้เลยมีแค่นี้ ไว้เดือนหน้าจะปั่นจักรยานไป Arnhem คงได้แวะมาอีกที

### NMM

NMM หรือ National Militia Museum เป็นพิพิธภัณฑ์ทหารที่อยู่บนสนามบินทหารเก่า เก็บสะสมของเล่น
ของทหารเช่น รถถังและเครื่องบินรบมาแสดง และมีประวัติการป้องกันประเทศของ Netherlands ว่ามี
strategy ยังไงบ้าง รวมทั้งแผนที่ประเทศแสดงให้เห็นปราสาท และเมืองสำคัญต่างๆ รวมทั้งทางน้ำ
และเขื่อน

![แผนที่ประเทศแสดงแนวเขื่อนและแผนป้องกันประเทศต่างๆ](map-room.png)

ิอุปกรณ์ทั้งหมดจะเป็นของทหารบก และทหารอากาศ เพราะทหารเรือมีพิพิธภัณฑ์ของตัวเองแยกไปทางเหนือ
ที่ Den Helder ที่ของเล่นใหญ่กว่า และเท่กว่า แต่ที่นี่จะมีรายละเอียดย่อยๆ อย่างปืนใหญ่บนเรือแบบต่างๆ

![ของเล่นเครื่องบินรบ ที่ห้อยๆ นี่คือขนาดเท่าของจริง!](fighter-jets.png)

![นอกจากของเล่นอย่างปืนใหญ่ รถถัง เครื่องบิน ห้องนี้รวมภาพ ปิน และชุดทหารสมัยก่อน](uniforms.png)

![นอกจากชุดก็มีภาพวาดทั้งผนัง](generals.png)

พิพิธภัณฑ์จริงๆ ใหญ่มาก มีอาคารที่เก็บของเล่นทั้งหมดให้เดินดู และด้านนอกอาคารคือสนามบินจริง
ที่ให้นั่งรถไปดูเครื่องบิน ที่บินส่งของทางอากาศให้ดู นอกนั้นก็มีลานกิจกรรมให้เด็็กเล่น แบบมีเชือกตาข่าย
ให้ลองปีน เหมือนงานวันเด็กไทยที่มาเล่นได้แทบทุกวัน!

![นอกอาคารเป็นสนามบินทหารเก่า และมีเครื่องบินรบเก่า จอดไว้ให้ไปดูได้!](airfield.png)

## Cycling

### Houtribdijk
