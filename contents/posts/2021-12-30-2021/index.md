---
title: 2021
lang: th
description: 2021 year in review
date: 2021-12-30T21:27:32+08:00
tags:
  - year in review
---

ปีนี้ก็เป็นอีกปีที่ไม่ได้ไปไหนเลย อยู่สิงคโปร์ครบ 365 วัน เพราะยังเดินทางลำบากอยู่ แต่หลายอย่างเปลี่ยนไปพอสมควร เรียกว่าเป็น Big Change ของชีวิตเลยก็ได้เหมือนเดินออกจาก Comfort zone อีกครั้งหลังจากเกือบสิบปีที่แล้วที่ออกจากงานแรก นอกจากเรื่องงานแล้ว อย่างอื่นก็ไม่ต่างจากเดิมมากนัก ชีวิตวนลูปเข้ายิม ปั่นจักรยาน

## Lasik

[Big Change แรกของปี](/posts/2021-03-27-Lasik/) หลังจากใส่แว่นมานาน ปีนี้สุดท้ายก็ตัดสินใจทำเลสิก จริงๆ น่าจะทำเร็วกว่านี้เพราะยิ่งช้ายังไงเดี๋ยวสายตาก็สั้นลง หรือยาวแล้วกลับมาใส่แว่นอยู่ดี ยิ่งทำเร็วเวลาที่ไม่ต้องใส่แว่นก็นานขึ้น ผ่านมาเกือบปีตอนนี้ก็พอใจอยู่ แม้จะมีปัญหาเรื่องตาแห้งบ้าง แต่ก็เริ่มชินและไม่รำคาญขนาดต้องหยอดน้ำตาเทียมทุกวันแล้ว

อย่างนึงที่ทำให้ชีวิตดีขึ้นมากคือตอนออกไปปั่นจักรยาน step ก่อนออกไปปั่นหายไปอย่างนึง ไม่ต้องคอยใส่ contact lens หรือพกแว่นไปแล้ว แต่ก็ยังมีชินคอยเอามือพยายามจะมาจับแว่นตาอยู่บ้าง เพราะชินกับการที่มีอะไรอยู่บนหน้าตลอดเวลามานาน พอไม่มีแว่นแล้วก็รู้สึกแปลกๆ

ปีหน้าก็จะครบปีแล้ว หมอบอกว่าตาขวา over correct ไปนิดอยากจะแก้ยังแก้ได้อยู่ แต่ส่วนตัวไม่อยากเข้าไปที่เครื่องเพื่อแก้อะไรแล้ว และมันก็ไม่ได้แย่มากขนาดต้องใส่แว่น ก็คงไม่ทำอะไรเพิ่มแล้ว และพอแก่จนกลับมาใส่แว่นก็คงยอมใส่แว่นหละ

## Feeds reader

ต้นปีเริ่มทำ [Feeds reader](/posts/dev/2021-01-24-static-feeds-aggregator/) ใช้เองหลังจากใช้ Feedly มานานแล้วรู้สึกว่าไม่คุ้มที่จะจ่ายตังเท่าไหร่เพราะปกติแค่ใช้อ่านแค่เนื้อหาล่าสุดของเว็บที่ตามแบบสั้นๆ ลองสลับไปใช้ Reeder ก็รู้สึกสวยดี แต่ก็รู้สึก feature เยอะไปอยู่ดี เลยคิดว่าลองทำเป็น static site ที่ generate จาก Github Action ก็ได้เพราะมี Cron ให้ใช้ ตอนนี้ก็ยังทำอยู่และแก้อยู่เรื่อยๆ และกลายเป็น Project ของเล่นที่ไว้ลองเล่นอะไรแปลกๆ

ตอนปลายปีหลังจากย้าย Blog ไป [Next.js](https://nextjs.org/) เพราะรู้สึก Eleventy update ช้าก็ย้าย Feeds reader มา Next.js ด้วย ชีวิตก็ง่ายขึ้นนึดนึงเพราะไม่ต้องแยก code ฝั่ง client กับ static แล้วแต่ก็แลกกับความใหญ่ของ assets ที่รู้สึกได้ว่า Next.js ใหญ่กว่าตอนเขียน client ด้วย React.js อย่างเดียวเยอะ

นอกจาก Next.js ช่วงที่ผ่านมาก็เปลี่ยนวิธีเก็บ feeds content ด้วยที่ตอนนี้ย้ายไปเก็บลง [SQLite](https://github.com/phiresky/sql.js-httpvfs) เช่นเดียวกับ Next.js ที่ตอนแรกหวังว่าจะโหลดข้อมูลน้อยลง แต่เพราะต้อง load SQLite binary เพิ่มและ index กลายเป็นต้อง load เยอะกว่าเดิมพอสมควร แลกกับทำอะไรง่ายขึ้น คิดว่าปีหน้าคงได้ทำอะไรเพิ่มกับ Project นี้อีกเยอะแน่นอน

## Covid

หลังจากปีที่แล้ว Covid เป็นอะไรที่ใหม่ ทุกประเทศ lock down เพราะยังไม่มียาหรือ vaccine ปีนี้สิงคโปร์ก็ดีขึ้นนิดนึง ไม่ถึงกับปิดทุกอย่างเหมือนหลายประเทศแต่ก็ suffer พอสมควร

- มาเจอกันได้ไม่เกิน 5 คน ตั้งแต่ต้นปี แล้วมีช่วงหลายเดือนที่เจอกันได้แค่ 2 คน เรียกกว่าไม่ต้องจัด party หรือหาเพื่อนคุยเป็นกลุ่มใหญ่ได้เลย หลายอย่างพึ่งคลายประมาณปลายปีนี้ เพราะที่นี่รับ Vaccine กันเกิน 80% แล้ว
- เดินทางยังลำบากอยู่ ออกจากสิงคโปร์อาจจะง่าย แต่กลับมาสิงคโปร์นี่ยังคงวุ่นวายอยู่ มีง่ายบ้างเป็นช่วงเวลา
- Vaccine ที่นี่ดีกว่าหลายประเทศ มีครบ มีให้เลือก และระบบดีมาก สถานที่ฉีดครอบคลุมแบบใกล้บ้าน สามารถเดินไปฉีดเสร็จในสามสิบนาที แบบรอดูอาการแล้วตั้งแต่กลางปี

ผ่านมาหกเดือนตั้งแต่เริ่มให้ฉีดกลางเดือน ตอนนี้ก็ฉีดไปแล้วสามเข็ม ตอนนี้ก็หวังว่าปีหน้า Covid จะดีขึ้นแต่ดูแล้วก็คงมี Booster 2

## Rapha Festive 500

ปีนี้ก็เป็นอีกปีที่เก็บ Festive 500 และคงเป็นปีสุดท้ายที่ได้ปั่นเก็บในสิงคโปร์เพราะจะย้ายออกจากสิงคโปร์ในปีหน้าแล้ว เลยปั่นเต็มที่เลยและปั่นครบภายในหกวัน แบบมีพักหนึ่งวัน

![Festive500 ปีที่สอง Suffering มากกว่าปีที่แล้วนิดนึง แต่ก็จบเร็วกว่าหลายวัน](festive500-2021.png)

## 2022

จริงๆ มีอะไรที่อยากเขียนเพิ่มอีกสำหรับปี 2021 (โดยเฉพาะเรื่องงาน เพราะเป็น Big Change สุดของปีนี้แล้ว) แต่ไว้ Settled ก่อนแล้วจะเขียนเพิ่มในปีหน้า ตอนนี้ก็หวังว่าชีวิตปีหน้าจะง่ายกว่านี้นิดนึง (แต่ดูจากข่าว Covid แล้ว ไม่น่าจะดีขึ้นจากปีนี้เท่าไหร่) คงปิดท้ายปีนี้ไว้ว่า เป็นปีแห่ง Big Change และขอไม่ Big Change แบบนี้ไปอีกซักพัก
