---
title: 2013
lang: th
description: 2013 year in review
date: 2013-12-31
tags:
  - year in review
---

ปีนี้มีอะไรหลายอย่างเปลี่ยนไปมาก มีเป้าหมายที่ไม่จดไว้เหมือนปีก่อนๆ แต่หลายอย่างก็ได้ตามเป้าพอสมควร เขียนไว้ซักหน่อยดีกว่า ถือว่าเป็นเป้าหมายปีหน้าด้วยที่จะทำต่อจากปีนี้

ที่ทำแล้วได้อย่างที่คิด

- พาที่บ้านมาเที่ยวสิงคโปร์ ตั้งแต่มานี่ตั้งแต่ปีที่แล้ว ก็คิดว่าจะพาที่บ้านมาเที่ยวที่นี่ให้ได้ ก็มาสำเร็จตอนปลายปีนี้ แม้จะสั้นๆ ก็ตาม ปีหน้าก็คงพยายามจะทำอีกแต่อาจจะไปที่อื่น
- เที่ยวสิงคโปร์ ตอนมารอบแรกไม่ได้เที่ยวมากนัก ด้วยอะไรหลายๆ อย่างจำกัด ปีนี้อยู่นานก็เลยเที่ยวแหลก และไปในที่ที่คนไม่ค่อยเที่ยวด้วย ที่เที่ยวธรรมชาติอย่าง Bukit Timah, Mac Ritchie, Henderson Waves โดนเก็บหมดเรียบร้อย เหลือแค่ Singapore Zoo, Flyer และที่ที่ต้องเสียตังที่ยังไม่ได้ไป
- ภาษาอังกฤษฟังออกได้เยอะขึ้นมาก และคุยกับคนอื่นรู้เรื่อง ถือว่าสำเร็จมาครึ่งทาง ยังเหลือที่ต้องแก้อีกเยอะมีหลายคำที่เพื่อนบอกพูดเพี้ยน (พวก th ไรงี้แต่อันนี้แก้ได้แล้วเพื่อนบอกให้แลบลิ้นออกมาเวลาออกเสียง) ปีหน้าก็หวังว่าจะดีขึ้นกว่านี้อีก โดยเฉพาะเรื่องเขียนด้วย
- ควบคุมน้ำหนัก ลดความหวาน ปีนี้น้ำหนักนิ่งมาก ไม่ขึ้นไม่ลง อยู่แถว 65-70 ก็หวังว่ามันจะอยู่อย่างนี้ไปเรื่อยๆ และกลางปี - ปลายปีนี่น้ำตาลแตะน้อยลงมากก็หวังว่าจะคุมได้เรื่อยๆ
- ฟันขาวแล้ว! เป็นอะไรที่อยากแก้แต่กลัวหมอฟันมานาน แก้เองด้วยการหายาสีฟันที่ช่วยเรื่อง ชา กาแฟ มาแปลงได้ครึ่งปี ปลายปีกลับไทยที่บ้านทนไม่ไหวให้ไปหาหมอฟัน โดนขัดธรรมดาซะขาวเลย แถมหมอบอกไม่มีฟันผุด้วย! ขอบคุณยาสีฟันขจัดคราบกาแฟ น้ำยาบ้วนปาก และหมอฟัน
- เล่น Javascript มากขึ้น จากปีที่แล้วเขียนเป็นงานหลัก ปีนี้ก็มีงานหลักแต่ไม่เยอะเท่าปีที่แล้ว เลยต้องมาเขียนเล่นเองด้วย ก็ได้ออกมาสองสามอย่าง [MailPipe](https://github.com/llun/mailpipe), [Blog](https://github.com/llun/blog) และก็ [Topics.im](https://github.com/llun/topics) แต่ปีหน้าคงต้องแก้ให้ focus เป็น Project มากขึ้น โดยตอนนี้เริ่มจาก [Topics.im](http://topics.im) เป็น focus แรกหละ
- ได้ไปประเทศแถบ Asean เยอะขึ้น เป้าหมายนึงที่มีคือเที่ยวทุกประเทศในย่านนี้ ปีนี้ได้ไปเยี่ยมเยียน ฟิลิปปินส์ และ อินโดนีเซียร์ คุยกับลูกค้าถือว่าเป้าหมายนี้กระเตื้องขึ้น ไว้คงหาทางเที่ยวเพิ่มเองอีกเพราะสองทริปที่ไป งานล้วนๆ แทบไม่ได้เที่ยวเลย

คิดว่าจะทำแต่ไม่ทำซักทีหรือทำแบบเนิบๆ

- เลิกทำ server คือรู้สึกหมดความสนใจแล้ว และไม่คิดจะทำอะไรที่มี hardware อย่างนี้อีก สมัยนี้มี digital ocean ราคา 5$ ต่อเดือนแล้วด้วยก็ไม่รู้จะทำ server เองไปทำไม ก็ได้แต่ทำไปช้าๆ จนพึ่งย้ายข้อมูลทั้งหมดเสร็จไป เตรียมเอา server ออกประมาณเดือนหน้า แล้วก็จะปิด Project นี้เลิกทำหละ
- เที่ยวมาเลย์ คือคิดมาตลอดว่าจะไป KL ซักครั้ง อันนี้ล้มเหลวโดยสิ้นเชิงไม่ได้ออกไปแม้ JB ที่ติดกันเลย
- ออกกำลังกาย ... อะไรนะ แค่เดินยังขี้เกียจเลยบางที
- ลดพุง ... จงดูข้อก่อนหน้า

สิ่งที่ผิดหวัง

- โทรศัพท์ที่ซื้อมาใหม่ HTC One ... กากส์ หน้าตาสวย อัพเดทเร็ว แต่ปุ่มวางตำแหน่งได้ห่วย และปุ่มข้างๆ ก็ห่วย กดยาก กล้องกากส์หลังจาก อัพเดท Firmware นี่คือมือถือเรือธงของ HTC ปีนี้นะเว้ย

เป้าหมายปีหน้าก็มีแค่ที่จะทำต่อในที่ทำแล้วได้อย่างที่คิดนั่นแหละ อาจจะมีสิ่งที่ไม่ได้หรือทำเนิบๆ ด้วย ที่แน่ๆ ต้องไปต่างประเทศเพิ่มให้ได้! (มาเลย์เคยไปมาแล้วแต่ขอไปอีกเมืองละกัน)
