---
title: Test & Go
lang: th
description: Flying back to Thailand with Thailand pass and Test & Go
date: 2022-02-17T21:51:20+07:00
tags:
  - covid-19
  - flying
  - Thailand
---

กลับไทยหลังจากไม่ได้กลับมาสองปีแถมต้องเตรียมอะไรเยอะพิเศษเลยมาจดไว้หน่อย คิดว่าในอนาคต process น่าจะดีขึ้นกว่านี้อีกแต่วันที่กลับมาก็ประทับใจพอสมควรเพราะทุกอย่างเร็วมาก ประมาณปลายเดือนมกราคม หลังจากที่รู้ว่าประเทศไทยจะเปิด Test & Go อีกครั้งก็รอว่าจะเปิดเมื่อไหร่ แล้วก็โชคดีที่เปิดตอนต้นกุมภาเพราะต้องเตรียมไป Netherlands ต่อหลังจากกลับมาไทยด้วย

ตอนจองโรงแรมผ่าน Agoda พลาดเล็กน้อยตรงที่ search หาแค่โรงแรมที่มี SHA++ แต่จริงๆ ต้องหาโรงแรมที่อยู่ในหน้า [Thailand reopen](https://www.agoda.com/en-gb/thailandreopens) แล้วพอเจอโปรแบบคืนเงินไม่ได้โผล่ขึ้นมาก็เผลอกดไปแบบไม่ได้ดูสุดท้ายต้องคุยกับโรงแรมอีกที พอจองเสร็จโรงแรมจะให้เอกสารมาเพื่อ submit เข้า [Thailand Pass](https://tp.consular.go.th) ที่มีข้อมูลว่าเราจะพักคืนไหน และมีรายละเอียดเกี่ยวกับ PCR ด้วย ส่วนตัวรอบนี้ไม่อยากมีปัญหาอะไรเพราะต้องวุ่นวายเอกสารอื่นต่อ เลยเลือกแบบแพงหน่อย เอกสารที่ได้ถ้าได้มาเป็น PDF ก็จัดการแปลงมันเป็น jpeg ซะ

หลังจากได้เอกสารโรงแรมและ PCR ต่อไปก็ข้อมูล Vaccine สิงคโปร์มีเว็บให้ขอโดยเฉพาะที่ [Government Notarise service](https://www.notarise.gov.sg) ขอแล้วส่งมาเป็นไฟล์เข้า email ก็ดาวโหลดมาแล้วก็ capture QR code เป็น jpeg ส่งเข้าเว็บ Thailand pass

จากนั้นก็จองตั๋วเครื่องบินพร้อมกับนัดตรวจ PCR ในสิงคโปร์ก่อนบิน รอบนี้บิน SQ เข้าไทยก็เลือกตรวจ PCR ที่ SQ เสนอมาด้วยเลย เอาเอกสารเที่ยวบิน submit เข้า Thailand pass จากนั้นก็รอประมาณอาทิตย์นึง (ส่วนตัวได้มา 5 วันหลังจากนั้น) ก็จะได้ Thailand Pass QR มาเป็น PDF

ก่อนบินสองวันก็ไปตรวจ PCR ตามเวลาที่ซื้อไว้ผลได้มาหลังจากนั้นประมาณ 4 ชั่วโมงก็พิมพ์ทุกอย่างที่จะใช้เข้าไทยเป็นกระดาษไว้เพราะตอนลงจากเครื่องเจ้าหน้าที่จะไล่ตรวจทีละคนว่ามีเอกสารพวกนี้ครบหรือป่าว เอกสาร PCR นี่โดนบอกให้พิมพ์เป็นกระดาษตั้งแต่ที่ Changi เลยซึ่งถ้าพิมพ์ที่สนามบินค่าพิมพ์ S$2

หลังจากนี้ผ่านเข้า immigration, ขึ้นเครื่อง ลงเครื่องก็ไม่ต่างจากก่อน covid เท่าไหร่ แต่หลังจากลงฝั่งสุวรรณภูมิก็จะเจอเก้าอี้เป็นแถวยาวให้เข้าคิวเพื่อให้เจ้านี้ตรวจเอกสาร แต่ก็ไม่ช้าเท่าไหร่ประมาณ 5 - 10 นาทีจากนั้นก็ผ่าน immigration เอากระเป๋าจากนั้นก็นั่งรถตู้ส่วนตัวไปที่โรงพยาบาลหรือโรงแรมที่จองไว้เพื่อตรวจ PCR!

ฝั่งไทยหลังจากตรวจ PCR เสร็จตอนบ่าย ผลก็ออกมาประมาณ 4 ชั่วโมงหลังจากนั้นประมาณทุ่มนึง พอผลออกมาว่าเป็นลบก็ออกจากโรงแรมได้หละ แล้วก็รอกลับมาตรวจห้าวันหลังจากนั้นอีกที แต่รอบนี้เดี๋ยวต้องไปสถานทูตแถวโรงแรมต่อก็จองมันไปเลย 5 วัน ระหว่างนี้ก็ staycation ในกรุงเทพฯ และหวังว่าหลังจากนี้อีก 4 วันจะไม่ติด covid!
