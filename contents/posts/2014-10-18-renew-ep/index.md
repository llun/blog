---
title: Renew EP
lang: th
description: Renew Singapore EP short note
date: 2014-10-18
tags:
  - Singapore
  - ep
---

ปีนี้เหมือนทุกอย่างถูก reset ใหม่หมดทั้ง Passport, บัตรประชาชน และ EP เริ่มทำตั้งแต่สิงหาจนถึงตอนนี้เลยทีเดียว

[Passport และ บัตรประชาชน มีจดไว้ตั้งแต่สิงหา](http://www.llun.in.th/post/94802692340/renew-passport-and-thai-id-card-in-singapore) บัตรประชาชนนี่เร็วมากทำได้ในวันเดียว แต่ Passport นี่เล่นต้องรอเป็นเดือนกว่าจะได้ มาคราวนี้ EP พบว่าเร็วเหมือนกัน แม้ไม่ได้เร็วเหมือนบัตรประชาชนแต่ก็ไม่ช้า ตั้งแต่จิ้มจากหน้าเว็บว่าขอบัตร EP ใหม่จนถึงได้บัตรรวมเวลาแล้วประมาณหนึ่งอาทิตย์

วันจันทร์ก็เริ่มจากบอกเพื่อนว่า EP จะหมดอายุแล้วนะ เพื่อนก็เข้าไปที่เว็บ [MOM](http://www.mom.gov.sg/foreign-manpower/passes-visas/employment-pass/cancellation-renewal/Pages/pass-renewal.aspx) ใส่ข้อมูลส่วนตัวลงไป รวมถึงเลข Passport ใหม่​ (ใช้ Passport ใหม่ผ่าน Gate อัตโนมัติได้แล้วเย้) จากนั้นก็เลือกระยะเวลาว่า EP รอบนี้จะนานเท่าไหร่ (สูงสุดแค่ 24 เดือน) เสร็จแล้วก็จะได้เอกสารมาบอกว่าให้เอา EP ส่งจดหมายกลับไปที่ MOM นะแล้วก็รอ ผ่านมาจนถึงวันศุกร์ก็ได้ SMS พร้อม Email บอกว่า EP ใหม่จะส่งมาวันจันทร์ที่จะถึงนี้ ถ้าไม่มีใครมารับก็จะลองส่งให้อีกที ถ้าไม่มีอีกก็ต้องไปรับที่ MOM เอง เห้ย เร็ว ชัดเจน ประทับใจมาก

ตอนนี้ก็ส่ง EP เก่ากลับไปแล้วรอเพียง EP ใหม่ที่จะมาวันจันทร์ เสียดายอย่างเดียวสำหรับขั้นตอนขอ EP ใหม่คือไม่มีการถ่ายรูปใหม่ รูปบนบัตรเก่าห่วยมาก ไว้หมดอีกรอบหวังว่าจะได้ถ่ายรูปใหม่!
