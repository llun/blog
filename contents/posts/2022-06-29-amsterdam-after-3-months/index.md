---
title: Amsterdam after 3 months
lang: th
description: อยู่ Amsterdam มาสามเดือนแล้ว
image: central-station.jpg
date: 2022-06-29
tags:
  - netherlands
---

# Amsterdam after 3 months

แป๊บเดียวผ่านไปสามเดือนแล้วที่ย้ายมาอยู่ Amsterdam จากช่วงแรกที่หนาวๆ ตอนนี้หน้าร้อนหายหนาวแถมบางวันร้อนเหมือนอยู่ไทยหละ ต่างแค่มันร้อนถึงดึกเพราะกว่าพระอาทิตย์จะตกก็สี่ทุ่ม สามเดือนที่ผ่านมานอกจากทำงานที่ยุ่งกว่าที่คิดเพราะกลายเป็นว่าทำงานอยู่สองทีม ก็เที่ยวเยอะกว่าที่คิด ทั้งจักรยานและรถไฟ เรียกว่า[จดที่ไปเยี่ยมมา](/journeys/amsterdam/)ไม่ทันเลยทีเดียว (ตอนนี้หยุดไว้ที่เดือนพฤษภาคมอยู่)

[![Koningsstraat เช้าวันนี้ ออกมาเจอแบบนี้หลายวันนี่รักเมืองนี้มาก](koningsstraat.jpg)](koningsstraat.jpg)
[![Munttoren ติดกับตึก office](munttorent.jpg)](munttoren.jpg)

## เดินทางไปไหนมาแล้วบ้าง

สามเดือนที่ผ่านมาส่วนใหญ่จะอยู่ในจังหวัด Noord-Holland และรอบๆ แต่ก็มีไปไกลสุดคือ Eindhoven รอบนึงเพราะอยากไป [Crypto Museum](https://www.cryptomuseum.com/) แต่หาไม่เจอเลยไปจบที่ Phillips Museum แต่เมืองที่ไปมาแล้วก็มี

- [Texel](https://en.wikipedia.org/wiki/Texel), ไม่เชิงเมืองเป็นเกาะขนาดประมาณ 2/3 สิงคโปร์อยู่เหนือสุดของจังหวัด Noord-Holland ปั่นจักรยาน + Ferry ไปประมาณ 5 ชั่วโมงอยู่ห่างจาก Amsterdam ประมาณ 90km ไปอีกรอบคิดว่าจะแบกจักรยานขึ้นรถไฟไปแล้วค่อยไปปั่นรอบเกาะ
  [![Texel Beach ติดกับท่าเรือข้ามฟาก](texel-beach.jpg)](texel-beach.jpg)
- [Den Helder](https://en.wikipedia.org/wiki/Den_Helder), ยังคงอยู่ในจังหวัด Noord-Holland แต่เมืองนี้เจ๋งตรงที่เป็น[ฐานทัพเรือของ Benelux](https://english.defensie.nl/organisation/navy/navy-units/admiralty-benelux) และมี[พิพิธภัณฑ์ Navy](https://www.marinemuseum.nl/en/) อยู่ที่นี่ด้วย ถ้าชอบเรือรบทั้งอดีต และปัจจุบันควรมา เรือจำลองทั้งหลาย และเรื่องเล่าเจ๋งมาก
  [![Navy Museum ยกเรือดำน้ำขึ้นบกให้เข้าไปดูของจริงได้เลย](navy-museum.jpg)](navy-museum.jpg)
- [Hoorn](https://en.wikipedia.org/wiki/Hoorn), ไปแวะมาสองรอบ รอบแรกคือแวะตอนไป Texel และรอบสองแวะตอนปั่นข้าม [Houtribdijk](https://en.wikipedia.org/wiki/Houtribdijk) ตอนปั่นขึ้นไป Texel เห็นเมืองริมทะเลแล้วรู้สึกสวยมากต้องมาอีกรอบแน่ๆ พอได้ปั่นเข้าไปในเมืองยิ่งชอบ มีวิหารและอาคารเก่าเยอะ
- [Kennemerland National Park](https://en.wikipedia.org/wiki/Zuid-Kennemerland_National_Park) เป็น National park ขนาดใหญ่ติดริมทะเลที่มี Dune sand, ป่า และ วัวขน! ไม่ใช่เมืองแต่ประทับใจเลยใส่ไว้ด้วย
  [![Koeien อยู่กลางทางไม่ไปไหนเลย](koeien.jpg)](koeien.jpg)
- [Den Haag](https://nl.wikipedia.org/wiki/Den_Haag) ออกจากจังหวัด Noord-Holland แล้วและเป็นเมืองแรกนอก Noord-Holland ที่มา (Den Haag อยู่ Zuid-Holland) เดินในเมืองแล้วต่างจาก Amsterdam หลายอย่างและมีสิ่งก่อสร้างเกี่ยวกับราชวงศ์ที่นี่เยอะพอสมควร
  [![Den Haag ตอนเดินในเมืองนี่เหมือนอยู่ Antwerp มี shopping street ที่มีโดม และก็อาคารเก่าอย่างภาพนี้เต็มเมือง](denhaag.jpg)](denhaag.jpg)
- [Utrecht](https://en.wikipedia.org/wiki/Utrecht) เมืองที่สองถัดจาก Den Haag นอก Noord-Holland มีจังหวัดตามชื่อเมือง
- [EindHoven](https://en.wikipedia.org/wiki/Eindhoven) เมืองที่ ASML อยู่และหลายอย่างเกี่ยวกับเทคโยโลยีทั้งหลายเหมือนจะอยู่ที่เมืองนี้หมด กลางเมืองมีโรงงาน Philips เก่าที่แปลงเป็นพิพิธภัณฑ์ แล้วออกจากกลางเมืองหน่อยก็มี Crypto Museum (แต่หาไม่เจอ) อยู่จังหวัด [North Brabant](https://en.wikipedia.org/wiki/North_Brabant) ที่อีกครึ่งนึงของ[จังหวัดอยู่ Belgium](https://en.wikipedia.org/wiki/Province_of_Brabant)
- และล่าสุดที่ไปมา อยู่ระหว่าง Amersfoort และ Utrecht, [Vliegbasis Soesterberg](https://en.wikipedia.org/wiki/Soesterberg_Air_Base) เป็นสนามบินทหารเก่าที่ตอนนี้เปลี่ยนมาเป็นพิพิธภัณฑ์ทหารแล้ว เทียบกับ Navy Museum จำนวนของเล่นที่เอามาโชว์เยอะกว่า แต่รู้สึกเท่เท่าเรือดำน้ำกับของเล่นกองทัพเรือในอดีตไม่ได้ แต่ก็มีอธิบายประวัติการทหารของ Netherlands ที่น่าสนใจต่างจากประวัติกองทัพเรือหลายอย่าง
  [![รถถึงจริง เครื่องบินรบจริง อัดกันอยู่ในอาคารนี้เต็มไปหมด ด้านนอกก็สนามบินทหารจริง!](nmm.jpg)](nmm.jpg)

ยังมีหลายที่ที่ไปอีกแต่ไว้ตามอ่านใน [Journey](/journeys/amsterdam/) ดีกว่าไม่งั้น post นี้ยาวเกิน

## Covid & NS

นอกจากเที่ยวกับงานแล้ว ก็มีเรื่องปวดหัวที่นี่สองอย่างคือรถไฟและ Vaccine เพราะโควิดกลับมาระบาดอีกรอบ อาทิตย์ที่ผ่านมาใน office มีบอกว่าติดกันไปสองคนและทำงานอยู่บ้านอาทิตย์นี้ แต่ก็ไม่มีมาตรการอะไรเพิ่มเติมต่างจากที่ผ่านมา ทุกคนยังออกมา และเมืองยังครึกคลื้นเหมือนเดิม มีใส่หน้ากากเพิ่มบ้างแต่ก็ไม่มาก

ส่วนรถไฟช่วงที่ผ่านมาเดินทางเยอะขึ้นโดยเฉพาะช่วงวันหยุดเพราะที่นี่มี[ส่วนลดทั้งแบบ 40% ราคา €5.10](https://www.ns.nl/nsflex/webshop#/bestelling/producten/2) และขึ้นได้ไม่จำกัด[เที่ยววันหยุด](https://www.ns.nl/nsflex/webshop#/bestelling/producten/4) หลังจากสมัคร NS Flex ไปสิ่งที่พลาดคือไม่ได้เอาบัตรไปเก็บข้อมูลสมาชิกที่สมัครไว้ผ่านเว็บ ช่วงแรกๆ เลยจ่ายแบบเต็มแบบไม่รู้ตั๋วแล้วใช้เงินในบัตร แทนที่จะโดนหักเป็นรายเดือนจากบริษัทรถไฟที่นี่ แต่หลังจากเอาบัตรไปดึงข้อมูลสมาชิกที่ตู้เติมเงินรถไฟ ทุกอย่างก็เป็นไปตามที่สมัครสมาชิกไว้

อย่างนึงที่ไม่คิดว่าที่นี่แย่คือรถไฟช่วงนี้ดีเลย์ หรือหยุดวิ่งบ่อยมาก และเหตุผลที่ประกาศออกมาก็เหมือนกับสนามบิน Schipol ช่วงนี้คือคนไม่พอมาวิ่งรถและกำลังรับสมัครคนเพิ่มอยู่ ตอนนี้ก็รอดูว่ารถไฟจะดีขึ้นมั้ยหลังจากผ่านหน้าร้อนไป เพราะคิดว่าคนคงไม่ลากันเยอะแล้ว

และอย่างสุดท้ายที่รถไฟที่นี่แย่กว่าที่คิดคือเว็บ ns.nl ที่ล่มบ่อยมากช่วงวันเสาร์อาทิตย์ เดินทางทีจะกดดูว่าเสียเงินไปเท่าไหร่ ไม่สามารถดูได้ แต่ระบบ notification ที่บอกว่า check-in/check-out ทำงานปกติอยู่แค่กดเข้าไปดูรายละเอียดไม่ได้ มันก็ไม่ได้เลวร้ายมาก เพราะสามารถกลับมาดูได้ประมาณวันพุธว่าเสาร์อาทิตย์ที่ผ่านมาเดินทางไปไหนบ้างและโดนไปเท่าไหร่ แต่มันก็ช้ากว่าที่หวังไว้

## 3 เดือนแล้วไงต่อ

ตอนนี้แทบจะยังไม่มีแผนอะไรเหมือนมาพักแล้วก็ enjoy กับหน้าร้อนที่นี่ที่ไม่ร้อนมากและแดดออกถึงสี่ทุ่ม เลิกงานแล้วออกไปปั่นจักรยานได้ ไม่เหมือนตอนอยู่สิงคโปร์ที่ต้องตื่นมาตีห้าเพื่อออกไปปั่น
นอกจากค่าใช้จ่ายที่ช่วงนี้หลายอย่างแพง ก็ชอบมากกว่าสิงคโปร์อยู่พอสมควรแต่คิดว่ายังไม่ถึงหน้าหนาว และปีนี้เพื่อนทุกคนบอกเหมือนกันหมดว่าฝนตกน้อยกว่าปกติ และแดดออกเยอะ เหมือนต้อนรับให้ดีใจว่า Netherlands อากาศไม่แย่นะ
ไว้ถึงหน้าหนาวจะเขียนอีกทีว่าแย่ขนาดไหน แต่แผนตอนนี้ก็คือจะหนีหนาวกลับไทยช่วงนั้น ไว้เขียนอีกทีถ้าอยู่ที่นี่
