---
title: Heated gloves
lang: th
description: Heated gloves comparison between Ekoï, 30Seven and Outdoor research for cyling in the Netherlands
date: 2024-02-04T10:58:42+01:00
tags:
  - heated gloves
  - cycling
  - Ekoï
  - 30Seven
  - Outdoor Research
---

หลังลองถุงมือสารพัดแบบที่ไม่ใช่ Heated gloves ไปปีที่แล้วพบว่าแทบไม่มีถุงมือไหนที่ใช้ปั่นจักรยานที่นี่ได้เลย แม้จะเป็น Goretex หรือ Primaloft แต่ปั่นจักรยานแบบทางไกล ยังไงก็เอาไม่อยู่โดยเฉพาะถ้าเจอฝนด้วยแล้ว เรียกว่าแทบไร้ประโยชน์ ปีที่แล้วมี[ถุงมืออันเดียว](https://www.bever.nl/p/extremities-furnace-pro-handschoen-GPBAD70033.html) ที่สามารถทนใช้ได้มาจนถึงปัจจุบัน แต่ถ้าอุณหภูมิลงไปต่ำกว่า 5℃ หรือฝนตกหนัก ก็ไม่ค่อยรอดเหมือนกันถ้ามีลมแรง ปีนี้เลยหาถุงมือใหม่แต่เอาแบบที่เป็น Heated มีแบตเตอรี่แบบที่เพิ่มความร้อนอุ่นมือได้ ลองมาสามยี่ห้อ และเจอที่ถูกใจคิดว่าใช้ปั่นจักรยานแบบหนาว ลมแรง ฝนตกได้หละ

## Ekoï heat concept bike

[ยี่ห้อแรกที่ลองเป็น Heated gloves สำหรับปั่นจักรยาน](https://www.ekoi.com/nl/winterhandschoenen/13453-winter-warmte-handschoenen-ekoi-warmte-concept-5-licht.html) ที่บางเฉียบแต่บังคับจักรยานไม่ต่างจากถุงมือทั่วไปเท่าไหร่ ถ้าอากาศไม่หนาวมาก ไม่ต่ำกว่า 5℃ เป็นถุงมือที่ใส่แล้วปั่นจักรยานดีมาก แต่ถ้าอุณหภูมิต่ำกว่า 5℃ หรือลมแรง หรือฝนตกเมื่อไหร่ แทบจะไร้ประโยชน์ทันที ถึงจะปรับให้อุ่นมือที่ระดับ max ก็ไม่ช่วยอะไร
ปัญหาอีกอย่างของถุงมือนี้คือ Battery ใช้ได้ไม่ค่อยนาน เพราะพอปรับให้อุ่นมือแบบ max แล้วมันอุ่นกว่าถุงมือเจ้าอื่น ใช้ไฟเยอะกว่าเจ้าอื่นลองเอาไปปั่นทางไกลดู 100km ต้องเปลี่ยน Battery ประมาณทุกชั่วโมง

![Ekoï version แบบบางเฉียบ ใช้ได้ถึงประมาณพฤศจิกายน หลังจากนั้นหนาวเกินหละ](ekoi.png)

## 30Seven Heated gloves for cycling

[ยี่ห้อที่สองเป็น Heated gloves สำหรับปั่นจักรยานเหมือนกัน](https://www.30seven.com/collections/gloves/products/heated-gloves-grip-waterproof) แต่หนากว่ายี่ห้อแรก แบบแรก (ยี่ห้อแรกมีแบบหนาเหมือนกัน แต่ไม่ได้ลอง) เป็นยี่ห้อที่เพื่อนแนะนำมา Battery compatible กับยี่ห้อแรก เป็นถุงมือที่อุ่นกว่านี่ห้อแรกแม้ไม่เปิดให้อุ่น Battery อยู่ได้พอๆ กับยี่ห้อแรก ปรับ Max แล้วอยู่ได้ประมาณชั่วโมงกว่า เป็นถุงมือที่ฝนตก ลมแรงแล้วเอาอยู่
ข้อเสียของ 30Seven คือ material ที่ใช้ในถุงมือมันกันทุกอย่างดีมาก พอมืออุ่นแล้วเหงื่อออกถุงมือไม่ดึงเอาเหงื่อออกไปด้วย ใช้ไปซักพักแล้วมือเปียกเพราะเหงื่อต้องดึงมืออกมาพัก แล้วเวลาอากาศหนาว ดึงมือออกมาเจออากาศเย็นมันไม่ค่อยอยากดึงเท่าไหร่ แต่ถ้าปั่นไม่ไกล แล้วไม่ได้ปั่นหนักมาก ก็เป็นถุงมือที่คิดว่าดีใช้ได้

![30Seven นี่หนากว่า Ekoï Bettery แบบเดียวกันสลับใช้กันได้ อุ่นกว่า Ekoï ที่ซื้อมา](30seven.png)

## Outdoor research Prevail Heated GORE-TEX gloves

[ยี่ห้อสุดท้ายเป็น Heated gloves ที่ไม่ได้ออกแบบมาสำหรับปั่นจักรยาน](https://www.outdoorresearch.com/collections/gloves/products/prevail-heated-gore-tex-gloves-322224) เป็นถุงมือที่หนามาก และอุ่นแต่ไม่อุ่นเท่า 30Seven สามารถกันน้ำ กันลมได้ดีพอๆ กับ 30Seven ถ้าลมแรงจะรู้สึกว่าปลายนิ้วจะเย็นนิดๆ แต่ถ้าเปิดให้อุ่นแบบ max แล้วก็รู้สึกว่าอุ่นถึงร้อนพอสมควร ข้อดีคือเป็นถุงมือที่ทำให้มือแห้งตลอด แม้เหงื่อออกก็ไม่รู้สึกว่ามือเปียกเลย สามารถใส่ได้ยาวจนจบ Trip ปั่นจักรยานแบบทางไกล​ (4 ชั่วโมง+) ข้อดีอีกอย่างที่รู้สึกว่าดีกว่า 30Seven/Ekoï คือ Battery อยู่ได้นานมาก ถ้าเปิดแบบ max คืออยู่ได้ 2 ชั่วโมงครึ่งพก Battery สำรองไปแค่ชุดเดียวเอาอยู่ (Ekoï กับ 30Seven นี่พกไป 3-4 ชุด) ข้อเสียคือ Battery ชาร์จนานมาก เรียกว่าชุดนึงชาร์จทีคืนนึง แต่ถ้ามีสำรองก็ไม่แย่เท่าไหร่ สลับใช้เอาได้ แต่ข้อเสียอีกอย่างคือ Battery ไม่ compatible กับ Heated gloves ยี่ห้ออื่น เพราะขั้วต่อเล็กกว่า Battery ของยี่ห้ออื่นเลยไร้ประโยชน์หมดตอนนี้

## ทางเลือกอื่น

จริงๆ มีอีกทางเลือกที่เพื่อนใช้อยู่คือใช้ [Handlebar mitts](https://radpowerbikes.eu/products/handlebar-mitts) ที่เป็นถุงครอบกันลมอีกชั้น ก็คิดว่าน่าจะเอาอยู่เหมือนกัน แต่ส่วนตัวไม่ค่อยชอบความเทอะทะมันเท่าไหร่ อีกอย่าง นอกจากจะใช้ถุงมือพวกนี้ตอนปั่นจักรยานแล้ว ปกติใช้ตอนไม่ปั่นจักรยานด้วยตอนที่ ลมแรง ฝนตก หนาวมากๆ เพราะ Heated gloves นี่อุ่นกว่าถุงมือแบบไม่ heated แน่นอน

ตอนนี้ก็ประมาณครึ่งทางของฤดูหนาวแล้ว อากาศที่ Netherlands ก็ไม่ค่อยจะหนาวมากแล้ว ส่วนใหญ่จะลมแรง และฝนตกมากกว่า เลยเริ่มกลับมาใส่แบบไม่ต้องใส่ถ่านแล้ว คงได้ใช้ถุงมือพวกนี้อีกทีก็หน้าหนาวหน้า
