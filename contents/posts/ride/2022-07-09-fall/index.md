---
title: First fall in Netherlands
lang: th
description: First fall experience in Netherlands and healthcare system here
date: 2022-07-09T11:03:08+02:00
tags:
  - Accident
  - Netherlands
  - Fall
---

สัปดาห์ที่แล้ว วางแผนไว้ว่าจะปั่น 100km จาก Amsterdam ไป Arnhem ดูพยากรณ์อากาศแล้ว ฝนไม่ตก
แดดออก อากาศดีมาก ลมไม่แรง และเส้นที่ปั่นไป 1/3 ก็ปั่นบ่อยจนคิดว่าไม่น่าจะมีอะไรเกิดขึ้น ก่อนออกก็
ทำกับข้าวแล้วก็กินมื้อเช้า ประมาณ 9 โมง แล้วก็ออกจากบ้านประมาณสิบโมง ปั่นประมาณ 30kph

![มื้อเช้าก่อนออกไปปั่น ปกติทำไว้กินสองมื้อ แบบเดียวกัน แต่วันนี้กลับมาแทบกินไม่ได้เพราะกรามพัง](breakfast.png)

ก็ปั่นไปปกติไม่คิดว่าจะเกิดอะไรขึ้นแต่ไปถึงประมาณครึ่งทาง ก่อนขึ้นสะพานข้ามจาก Almere ไป Amersfoort
อยู่ดีๆ ก็วูบทุกอย่างหายไปตัดมาอีกทีคือตื่นมาอยู่ที่พื้นและมีคนมาดูรอบๆ แล้ว พร้อมกับคุยกับนาฬิกาให้ ที่ตอนนั้น
โทรเข้าเบอร์ฉุกเฉิน

<div class='strava-embed-placeholder' data-embed-type='activity' data-embed-id='7401841009'></div><script src='https://strava-embeds.com/embed.js'></script>

ตอนตื่นขึ้นมาก็ไม่ได้รู้สึกเจ็บอะไร แต่งงๆ ว่าเกิดอะไรขึ้นมาอยู่ที่พื้นได้ยังไง หลังจาก Apple Watch วางสายไป
รถพยาบาลก็มาไม่เกินสิบนาที พร้อมตำรวจ แล้วก็โดนถามนิดหน่อยว่าเกิดอะไรขึ้น แต่จำอะไรตอนล้มไม่ได้จริงๆ
คนที่มาช่วยคุยก็บอกแค่ว่า เจอตอนสลบไปแล้ว เลยไม่มีใครรู้ว่าล้มไปได้ไง

จากนั้นตำรวจกับพยาบาลก็ถามว่าจะไปกับรถคันไหน รถพยาบาลหรือรถตำรวจ ยังงงๆ อยู่แต่เห็นแผลรอบตัวก็เลย
ไปกับรถพยาบาล ขึ้นเสร็จพร้อมจักรยานก็มีทำแผลบนรถเอายาฆ่าเชื้อทารอบๆ แล้วก็สอบถามว่าเกิดอะไรขึ้น จาก
นั้นแป๊บเดียวก็ถึงโรงพยาบาล คนมาส่งก็เล่าเหตุการณ์ทั้งหมดให้หมอแผนกฉุกเฉิน แล้วก็ไปรับเคสอื่นต่อ (สังเกตวัน
นั้นก็เห็น วิ่งออกไปมาตลอดจนคิดว่า มีเคสฉุกเฉินเยอะกว่าที่คิด)

![มาถึงก็มานั่งเตียงนี้เลย อุปกรณ์เยอะมาก](emergency-room.png)

หมอก็ถามว่าเจ็บตรงไหนบ้าง กับเคยฉีดวัคซีนบาดทะยักมายัง แต่มึนอยู่ไม่ทันตอบไรโดนฉีดวัคซีนก่อนเลย กับให้ยา
แก้ปวดมากิน จากนั้นก็โดนจับเข้า CT Scan สแกนส่วนหัวว่ามีอะไรเสียหายบ้าง เพื่อรักษาฉุกเฉินก่อน เพราะไม่ได้
อยู่เมืองนี้ แล้วจะได้ส่งไปหาหมอที่ Amsterdam ต่อได้ สแกนเสร็จหมอก็ให้รอดูผล ระหว่างนั้นถึงได้สำรวจความ
เสียหายตัวเอง ว่าเกิดอะไรขึ้น

![Jersey ที่ใส่วันนั้นขาดฝั่งที่ล้มตรงไหล่ซ้าย](tear-jersey.png)

![หมวกกับแว่นเหมือนแค่ถลอก แต่หมอก็บอกว่า ให้ซื้อใหม่](helmet.png)

หลังจากผลสแกนออกมา หมอก็บอกว่ามีกระดูกแตกตรงแก้ม ระหว่างนี้ก็อย่าหายใจแรง แต่สมองไม่มีปัญหาอะไร
จากนั้นก็ discharge ออกจากโรงพยาบาลให้กลับบ้านได้ พอออกมาเท่านั้นแหละ เลือดก็ทะลักออกจากจมูกซ้าย
ข้างที่หมอบอกว่ากระดูกแตกเลย แล้วก็มีเจ็บตรงแขนซ้าย และมือขวาบวม แต่วันนั้นคิดว่าเพราะกระแทกกับพื้น
เลยไม่ได้คิดอะไร กลับมาบ้านก่อนค่อยไปหาหมอเพิ่มอีกที

ก็ปั่นจักรยานไปสถานีรถไฟแล้วก็นั่งกลับมา Amsterdam ระหว่างทางคนก็ถามตลอดทางว่าไหวมั้ย เกิดอะไรขึ้น
แต่ก็บอกไปว่าจักรยานล้ม พึ่งออกจากโรงพยาบาลมา จนถึงบ้าน

![จักรยานแทบไม่มีลอยถลอกอะไร!](bike.png)

วันจันทร์ก็บอก office ว่าวันนี้ทำงานอยู่บ้านนะ และเดี๋ยวไปหาหมอ ไม่เข้า office จากนั้นก็ไปโรงพยาบาล
ที่ Emergency Amersfoort refer มา, OLVG oosterpark ไม่ไกลจากบ้านมาก แต่ไปถึงหมอบอก scan
ยังไม่ส่งมา ให้โทรไปตาม และนัดมาใหม่วันถัดไป วันจันทร์เลยวุ่นโทรไปโรงพยาลที่ Amersfoort ต่อกับส่ง
email ไปตามให้ส่งสแกนมาให้โรงพยาบาลที่ Amsterdam หน่อย ก็ได้ email ยืนยันมาตอนเย็น

วันอังคารก็ไปหาหมอเกี่ยวกับ Jaw bone หลังจากหมอดูสแกนกับลองจับแถวกระดูกตรงหน้าดูก็บอกว่าไม่ต้องทำอะไร
แค่อย่าทำอะไรไปกระแทกตรงนั้น หรือล้มอีก 6 สัปดาห์เดี๋ยวมันจะหายเอง ระหว่างนี้ก็กินอาหารนิ่มๆ ไปก่อน

หลังจากนั้นวันพุธรู้สึกว่าอาการตรงแขนไม่ดีขึ้นก็หา GP ต่อเลยแต่ GP ที่นี่ต้องลงทะเบียน และต้องหาที่อยู่แถวบ้าน
เลยเลือกหาว่ามีที่ไหนรับบ้างสุดท้ายก็ได้ [GP ที่ UvA](https://www.huisartsenamsterdam.nl/) ข้อดี
คือ clinic อยู่ตรงข้าม office ที่ทำงานเลย ถ้ามีอะไรก็ออกจาก office ข้ามถนนมาเจอได้

GP ที่นี่ต่างจากสิงคโปร์พอสมควร ที่สิงคโปร์จะไปหา GP ที่ไหนก็ได้ (ส่วนใหญ่ก็แถวบ้านแหละ) แต่ปกติจะเลือกดูกับ
clinic ที่มีประกันกับบริษัทที่บริษัททำให้ ไปหาเสร็จปกติก็ไม่ต้องจ่ายอะไร เพราะค่าใช้จ่ายก็จะไปหาที่ประกัน
แต่ Netherlands ระบบ GP ต่างจากสิงคโปร์ (และคิดว่าที่ไทยด้วย) คือจะหา GP ต้องลงทะเบียนหาแถวบ้าน
ซึ่งแล้วแต่ที่ว่าจะเปิดรับผู้ป่วยใหม่ป่าวด้วย และ GP ที่นี่เรียกว่า Huisarts ถ้าไม่ลงทะเบียนผูกกับ GP
แถวบ้านส่วนใหญ่เวลาไปหาที่ clinic ก็จะต้องเป็นอะไรที่ฉุกเฉินเท่านั้น

เวลาไปหาสามารถนัด online หรือโทรไปหาได้ แต่ถ้าจะปรึกษานานหรือมีหลายปัญหาตอนนัดพยาบาลก็จะบอกเลยว่า
ให้จองไปเลยสอง slots ถ้าแค่ slot เดียวคือไว้ตามอาการเท่านั้น ค่าใช้จ่ายที่นี่ก็เหมือนสิงคโปร์คือ
ทุกอย่างเข้าไปในประกันสุขภาพ ไม่ต้องจ่ายตอนไปหา

แต่ประกันสุขภาพที่นี่ต่างจากสิงคโปร์พอสมควร ตอนอยู่สิงคโปร์จะมีประกันสำหรับไปหา GP เวลาป่วยแบบทั่วไปที่บริษัทส่วน
ใหญ่จะทำให้ และประกันแบบเข้าไปนอนในโรงพยาบาล(ซื้อเพิ่ม ตอนอยู่สิงคโปร์ก็ซื้อไว้ทุกปี แต่ไม่เคยได้ใช้ จนออก
มานอกสิงคโปร์นี่แหละ ที่ประกันแบบนี้ใช้ได้แต่ไม่ได้อยู่แล้ว 😫)

ทั้งสองอย่างส่วนใหญ่คือจ่ายแล้วจบ cover ทุกอย่างเลย แบบเก่า ไม่ต้องเสียอะไรเพิ่มเติม (แต่สิงคโปร์พึ่งเปลี่ยนเป็น
co-pay ไม่นานมานี้) แต่ก่อนป่วยปกติก็ไม่ต้องจ่ายอะไร แต่ Netherlands ประกันทุกอย่าวเป็น co-pay เพราะงั้น
มีเสียตังเพิ่มประมาณ 10 - 20% แต่ตอนนี้ bill ยังไม่มา ได้มาแล้วคงเห็นอีกทีว่าค่าใช้จ่ายโรงพยาบาลที่นี่แพงขนาดไหน

![รถฉุกเฉินที่เรียกไปวันเสาร์โดนไป €914.30 ประกันจ่ายให้ €613.68 ที่เหลือหักจากส่วนลดประกันปีต่อไปเอา](emergency-cost.png)

ได้ GP แล้วก็โทรนัดแล้วได้คิววันพฤหัสบ่าย ก็ไปเจอแบบคิดว่าไม่น่าจะมีอะไรหนัก แต่พอ GP เห็นแล้วสอบถามประวัติเสร็จ
เท่านั้นแหละ รีบนัดโรงพยาบาลให้สแกนเพิ่มทันที ตอนแรกคือจะให้ไปตั้งแต่วันพฤหัสด้วย แต่จากคลินิกกลางเมืองไปโรงพยาบาล
แถว Amsterdam Zuid รู้สึกไม่น่าทัน เลยบอกว่าไปวันถัดไปดีกว่า ไม่ต้องรีบด้วย

วันศุกร์ก็ทำงานเช้าปกติยังคิดว่าไม่น่าจะหนักอะไร ตอนบ่ายไปถึงโรงพยาบาล สแกนเสร็จ ก็โดนพาไปแผนก emergency
ต่อเลย เพราะว่ามีกระดูกแตกสองจุดคือที่มือที่บอกว่าบวมเป็นกระดูกเล็กๆ ในมือขวา กับ[กระดูกสามเหลี่ยมตรงหลังถัดจากหัวไหล่](https://orthoinfo.aaos.org/en/diseases--conditions/scapula-shoulder-blade-fractures/)
รอซักพักพยาบาลก็มาเข้าเฝือกให้ที่มือ ส่วนแขนซ้ายก็เอาผ้ามาคล้อง บอกว่าตอนกลางวันคอยเอาแขนกับมือยกไว้สูงๆ ตอนนอน
ก็ถอดออก ปัญหาคือโดนยึึดแขนกับมือสองข้างนี่ทำอะไรแทบไม่ได้เลย แล้วอยู่คนเดียว! สุดท้ายข้างซ้ายเอาออกได้แต่ก็พยายาม
อย่าทำอะไรที่ฝึนมากคือ ถ้ายกแล้วเจ็บก็อย่าทำ แล้วก็เอา sling hold ไปด้วยเสาร์อาทิตย์ก็ใส่มันทั้งวันซะ

![มือขวาโดนเข้าเฝือก อาทิตย์หน้ามาดูอีกที](cast.png)

ออกจากโรงพยาบาลกลับบ้านสรุปลำบากกว่าเดิม และเจ็บเยอะกว่าที่คิด แต่ตอนนี้ก็ยังไม่ได้ข้อสรุปว่าวูบไปเพราะอะไร
เดาได้มากสุดคือคืนก่อนหน้านอนน้อยกว่าปกติ แล้วอาจจะเผลอหลับเพราะเหนื่อยกว่าที่คิดตอนปั่น แต่คงต้องไปคุยกับหมอ
อีกที

ตอนนี้ผ่านมาอาทิตย์ แผลที่หน้าก็หายแทบหมดแล้ว เหลือแค่ลอยช้ำรอบตาเพราะแว่นมากระแทก ส่วนแผลที่ถลอกก็เหลือที่ไหล่ แขน
และขา แต่ก็แห้งหมดแล้วจนเริ่มคันหละ คิดว่าอีกอาทิตย์นึงก็คงเริ่มลอกแล้วหายเป็นปกติเหลือแต่กระดูกที่แตกแล้ว กรามตอนนี้
แม้จะยังรู้สึกอยู่เวลาเคี้ยวอาหาร แต่ก็ไม่ได้รู้สึกเยอะเหมือนวันแรกแล้ว ที่กัดอะไรไม่ได้เลย ก็หวังว่าอีกซักอาทิตย์นึง
จะเริ่มกินได้เป็นปกติ
