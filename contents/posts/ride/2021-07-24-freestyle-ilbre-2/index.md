---
title: Freestyle Libre 2
lang: th
image: freestyle-libre.jpg
description: Continuous glucose monitor try out
date: 2021-07-24
tags:
  - continuous glucose monitor
  - freestyle libre 2
---

ช่วงอาทิตย์ที่ผ่านมาลองเล่น [Freestyle Libre 2](https://www.freestyle.abbott/us-en/products/freestyle-libre-2.html) เป็นอุปกรณ์ที่ไว้คอยตรวจน้ำตาลในเลือด เป้าหมายของ sensor จริงๆ ไว้สำหรับให้คนเป็นเบาหวานคอยดูค่าน้ำตาลแบบเกือบ real-time คือเอาอุปกรณ์อ่านค่าแบบ NFC คอยแตะอ่านจากตัว sensor ได้โดย sensor จะคอยวัดน้ำตาลจากของเหลวในผิวหนังไม่ได้วัดจากเลือกตรงๆ ซึ่งค่าน้ำตาลจะขึ้นมาช้ากว่าแบบวัดจากเลือดตรงๆ ประมาณ 5 - 10 นาทีแต่แลกกับไม่ต้องคอยจิ้มนิ้ววัด ข้อมูลที่วัดจะเก็บไว้ใน flash memory ใน sensor ที่เก็บได้ประมาณ 8 ชั่วโมง (ถ้าเกินข้อมูลเก่าสุดจะถูกเขียนทับ)

ที่สนใจเล่นก็ไม่มีอะไรมากอยากรู้ จริงๆ มีอุปกรณ์วัดร่างกายเกือบครบทุกอย่างแล้วที่ sync เข้ามือถือตั้งแต่เครื่องชั่งน้ำหนัก เครื่องวัดอุณหภูมิ ความดัน หัวใจ เรียกว่าพวก non-invasive นี่ไม่เหลือแล้วที่จะเล่นได้ จนมาเจอ sensor นี้นี่แหละ จริงๆ ก็รู้มาซักพักแล้วว่ามันวัดได้โดยไม่ต้องเจาะนิ้ว (ไม่เล่นซักทีเพราะไม่อยากเจ็บตัว) จนว่างๆ เลยตัดสินใจลองซื้อมาเล่นดู

ตัว sensor แพงกว่าที่คิด (～ S$91) แถมต้องเปลี่ยนทุก 14 วัน แต่เรื่องนั้นไม่เท่าไหร่ ตอนแรกที่คิดคือมันเป็นแค่แผ่นแปะแขน แต่พอเปิดออกมาดู มันมีเข็ม! แต่อุตส่าห์ซื้อมาแล้ว เปิดกล่องแล้วก็ลองใช้ดูเลยละกัน วิธีแปะแขนดูน่ากลัวเล็กน้อยแต่อุปกณ์ที่มีมาให้ทำให้ดูน่ากลัวน้อยลงแล้วแปะกับแขนง่ายมาก

<figure style="display: flex; flex-direction: column">
  <iframe width="560" height="315" src="https://www.youtube.com/embed/bY27y1zjGfs" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
  <figcaption>วิธีแปะแขน</figcaption>
</figure>

พอแปะเสร็จวันแรกก็วัดมันแทบทุกชั่วโมงสองชั่วโมง แล้วก็พบว่าค่าน้ำตาลตัวเองอยู่ต่ำกว่าปกติตลอด (~3 mmol/L) จนสงสัยว่ามันแม่นป่าว คือกินข้าวทีมันก็ขึ้นไปช่วงสีเขียวแหละ แล้วก็ตกลงมาประมาณ 3 - 4 อย่างรวดเร็ว เป็นมาสองสามวันจนทนสงสัยไม่ไหว วันนี้เลยซื้อแบบเจาะนิ้วมาวัดดูด้วย เอามาวัดคู่ด้วยเลยเพื่อให้แน่ใจ แล้วก็รู้เลยว่ามันวัดพลาด เยอะมาก! วัดวันนี้ตอนกิน coke ไปเล็กน้อย วัดด้วยแบบเจาะเลือดได้ 6.1 mmol/L แต่ Freestyle Libre แบบรอไปแล้ว 5 - 10 นาทีอยู่ที่ ~4.8 mmol/L ห่างกันเยอะมาก เลยลองวัดหลังกินอาหารทันทียิ่งชัดเลย (Freestyle Libre 3.7 ส่วนแบบเจาะเลือดวัดได้ 5.1）ค่านี่ห่างกันประมาณ 1 - 2 mmol/L เพราะงั้นที่วัดได้ ~3 mmol/L ที่ผ่านมาก็ + เพิ่มไปเลยอีก 1 - 2 mmol/L

## Supersapiens

ที่เล่นมาทั้งหมดนี่จริงๆ เพราะสนใจ [sensor](https://www.supersapiens.com/en-EN/) อยู่คือวัดแบบ real time แล้วบอกได้เลยว่า น้ำตาลในเลือดมีอยู่เท่าไหร่แล้วส่งไปที่ head unit ให้เห็น ตัว sensor นี่เหมือน Freestyle Libre 2 นี่แหละแต่มี bluetooth （หรือ Ant+?) ด้วย ที่สนใจเพราะเวลาปั่นจักรยานไกลๆ สิ่งที่เป็นปัญหามากคืออาหารที่ต้องคอยกินตลอด ถ้าไม่กินให้พอ หรือไม่ยอมหยุดก็จะ [bonk](https://www.ride25.com/cycling-blog/bonking-birds-bees/) ได้ แล้ว sensor แบบนี้ก็มาตอบโจทย์ตรงนี้นี่แหละ ที่ไว้ดูว่าต้องหยุดเมื่อไหร่บ้างหรือจะออกแรงปั่นเร็วเต็มที่ได้นานแค่ไหน

แต่จากประสบการณ์ที่เล่น Freestyle Libre 2 มารู้สึกค่ามันไม่แม่นเท่าไหร่เดี๋ยวคงลองเล่นกับ sensor ใหม่อีกรอบ (เพราะรอบนี้เหมือนแปะไว้ผิดตำแหน่ง) แล้วจะลองวัดเทียบค่าอีกที ถ้าค่ามันแม่นเทียบกับแบบเจาะเลือดใน sensor ชุดต่อไป คงได้ลอง Supersapians กับตอนปั่นจักรยาน！
